## Използване на библиотеки
Настоящото упражнение има за цел да 
демонстрира използването на външни библиотеки в
програми на C++. Като пример ще използваме
една от най-популярните C++ библиотеки, съдържаща
множество готови функционалности, а именно - Boost.

Целта ще бъде да напишем програма, която изполва
reference counting за управление на паметта. Трябва
да дефинираме 3 класа:

ProductRepository клас, който трябва да предоставя
публична член-функция за зареждане на продукт по 
идентификатор. За простота, нека продуктите са
директно инстанцирани в конструктура
на класа, а id-то нека бъде индекса на съответния продукт.

Product клас, който съдържа име и цена.

Cart клас, към който се добавят продукти чрез
публична член-функция add. Класът трябва да предоставя
 и член-функция print, приемаща изходен поток, където
 да изпечата всички продукти в кошницата с техните 
 цени и сумата най-отдолу.
 
 Нашата програма трябва да е ефективна, т.е. да 
няма излишно копиране на обекти от тип продукт, като
за целта ще изпечатваме контролно съобщение в конструктура
и деструктура на Product. За да постигнем това ще използваме
shared_ptr от Boost.

### Подготовка на Windows
1) Свалете Boost от сайта на библиотеката.
2) Стартирайте скрипта bootstrap.bat
3) Следвайте инструкциите на екрана за да компилирате библиотеката
4) Направете нов проект на Visual Studio
5) Задайте пътя до Boost като Additional Include Directory
6) Задайте пътя до компилираните библиотеки като Additional Libraries

### Linux/Unix
1) Инсталирайте Boost (e.g. sudo apt-get install libboost-all-dev)
2) Стартирайте cmake - инструментът ще намери boost и ще направи необходимите настройки
3) Компилирайте с make

